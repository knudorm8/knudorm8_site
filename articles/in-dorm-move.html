<h1>Інструкція з внутрішнього переселення</h1>
<h2>Що таке внутрішнє переселення?</h2>

Внутрішнє переселення — це переселення мешканця гуртожитку з однієї кімнати в іншу. Ти самостійно обираєш, чи хочеш переселитися, це переселення не обов'язкове і не примусове.

Під час нього можна також переїхати з тримісної кімнати у двомісну.
<h2>Що треба зробити, щоб переселитись?</h2>

<p>Дочекайся завершення семестру.</p>

<p>На жаль, зараз переселитись не можна. Про початок внутрішнього переселення ми сповістимо на нашому Telegram-каналі.</p>
<h2>Переселення з тримісної кімнати у двомісну</h2>

Переїзд з тримісної в двомісну це такий-собі «апгрейд», тому тут потрібні вагомі причини, як от перша й друга:
<ol>
  <li><b>Успішне навчання (середній бал > 80)</b></li>
<ol>
  <li>Напиши у заяві: «Прошу переселити мене з тримісної кімнати (номер кімнати) до двомісної кімнати за успішне навчання»;</li>

  <li>Додай копію заліковки за останні дві сесії. Середній бал для переїзду у двійку має бути не нижчим від 80. Якщо доступу до заліковки у тебе немає, надішли скрін оцінок з Тритона.</li>

</ol>

  <li><b>Участь у студсамоврядуванні</b></li>
<ol>
  <li>Напиши у заяві: «Прошу переселити мене з тримісної кімнати (номер кімнати) до двомісної кімнати за участь у студентському самоврядуванні»;</li>

  <li>Додай характеристику голови СП або СРГ.</li>
</ol>

</ol>


<h2 >Переселення з тримісної кімнати в тримісну або з двомісної в двомісну</h2>

Окрім причин 1 і 2, для переїзду без зміни кількості місць в кімнаті достатньо ще й такої причини як <b>бажання жити з другом/подругою</b>, для цього:
<ol>
  <li>Заповніть обоє гугл-форму;</li>

  <li>У полі «Якщо ти хочеш переселитися з другом/подругою, вкажи ім'я тут» вкажи ПІБ своїх друга або подруги;</li>

  <li>Якщо у твого друга є вільне місце у кімнаті і ти хочеш туди переїхати, також вкажи про це у полі «Твої примітки».</li>
</ol>


<h2>Переселення з інших причин</h2>

У заяві напиши «Прошу переселити мене з кімнати (номер кімнати) до іншої кімнати» і вкажи причину.

Що потрібно, окрім заяви?

Копія заліковки за останні дві сесії або скріншот з Тритона.

Середній бал для переїзду у двійку має бути не нижчим від 80.

Якщо ти — учасник студентського самоврядування, додай характеристику голови СП або СРГ.
