<h1>Відповіді на запитання про борги</h1>
<h2>Чи виселяють за борги? </h2>
<p>Так, виселяють. </p>


<p>Систематичний борг є підставою для виселення за умовами <a href="https://studmisto.knu.ua/images/2019/contract_one_form.pdf">Договору на проживання</a>. Відповідно до пункту 3.2.7. Договору, мешканець зобов'язаний своєчасно <a href="#guides/how-to-pay">вносити плату</a> за проживання та додаткові послуги, наприклад, електроенергію, згідно з розділом 5. </p>

<p>Коли на каналі з'являються списки  — це вже борг.</p>

<h2>«Чому, коли я не перебуваю в гуртожитку, я все одно потрапляю до списку боржників?»</h2>
<p>Є два типи боргів — за проживання та електроенергію.</p>
<h3>Борги за проживання.</h3>
<p>
  <a href="https://t.me/studmistoknu/568">Дирекція Студмістечка</a> прийняла рішення нараховувати трішки менший тариф (без урахування комунальних послуг) студентам, що фактично не проживають. Він становить приблизно ~600 грн. 
</p>
<p>За проживання в гуртожитку треба платити навіть тоді, коли ти в ньому не перебуваєш.</p> 

<h3>Борги за електроенергію</h3>
<p>У кожному блоці є коридор та ванна кімната.</p> 

<p>Мешканці двійки сплачують за електроенергію у двійці та використану у ванній кімнаті.</p> 

<p>Мешканці трійки — у трійці та коридорі блоку.</p>

<p>Те саме стосується блоків, у яких три кімнати. Мешканці «05» кімнат, які розташовані не у блоках, лічильників не мають і за електроенергію не платять, проте сплачують більше за проживання.</p>

<p>Борг за електроенергію нараховується на кімнату, а потім розподіляється порівну між її мешканцями, незалежно від того, хто перебуває в гуртожитку. Якщо у тебе є борг, а у твого сусіда — немає, значить, він закинув більше грошей на рахунок.</p>