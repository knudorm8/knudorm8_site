<h1>Як провести друзів до гуртожитку та залишити родичів на ночівлю?</h1>
<h2>Як провести друзів до гуртожитку? </h2>
<p><span class="attention">*Примітка:</span> на період військового стану запрошувати до гуртожитку <a href="https://telegra.ph/Rozporyadzhennya-04-18">можна лише студентів КНУ</a>. Не поширюється на батьків та родичів. </p>
<p>За Договором на проживання, впродовж дня відвідувачі, що не є мешканцями гуртожитку, можуть знаходитись із 8.00 до 23.00. </p>
<p><span class="attention">Алгоритм</span></p>
<ul class="list">
  <li>Мешканець особисто зустрічає гостя в холі гуртожитку. </li>
  <li>Залишає черговим власну перепустку та надає документи гостя (студентський, перепустка іншого гуртожитку, паспорт, водійське посвідчення, пенсійне посвідчення) для запису в журнал.</li>
  <li>Мешканець особисто проводжає гостя, ставить підпис у журналі реєстрації відвідувачів, забирає свою перепустку. </li>
  <li>За всі дії та порушення відвідувача в межах гуртожитку відповідальним є мешканець.</li>
</ul>
<h2>Як залишити на ночівлю в своїй кімнаті відвідувача?</h2>
<p>Така опція можлива лише для близьких родичів мешканця (мати, тато, бабуся, дідусь, рідні брат чи сестра).</p>
<ol class="list">
  <li>
    <a href="https://docs.google.com/document/d/1V8AcywFAjMwrb6YMGqeShkHQK8VGwspS/edit">Завчасно напиши заяву. </a>
    <p>У заяві треба вказати: </p>
    <ul class="list">
      <li>ПІБ гостя повністю; </li>
      <li>ким є ця людина для тебе (мати/батько/брат/сестра/бабуся/дідусь);</li>
      <li>вкажи з якої по яку дату людина планує у тебе залишитися;</li>
      <li>твої сусіди повинні підтвердити, що вони не проти сторонніх осіб у кімнаті. </li>
    </ul>
  </li>
  <li>
    Підпиши заяву в завідуючої:
    <ul class="list">
      <li>Цупрій Світлана Романівна (кімната 115). </li>
      <li>Години роботи — з 8:00 по 17:00 з понеділка по п'ятницю. (13:00-14:00 — обід).</li>
    </ul>
  </li>
  <li>Підписану заяву залиши в чергових на вахті, а твоєму гостеві потрібно лише показати документ, що засвідчує особу.</li>
</ol>

<h2>Нюанси</h2>
<p>Це єдиний можливий варіант отримати дозвіл на ночівлю. За будь-які інші спроби провести когось у гуртожиток протягом 23:00-8:00 можуть виселити. </p>
<p><span class="attention">Ця процедура є обов’язковою.</span> Ніхто не може ночувати у тебе просто так, навіть, якщо це батьки.</p>
<p>Сестра/брат  — це коли прізвище однакове. У всіх інших випадках (зведені брати/сестри) потрібно докласти копії свідоцтв про народження і повідомити про це завідувачку.</p>