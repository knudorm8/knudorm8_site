<h1>Поради першокурсникам</h1><br>
<p><b>Попередження:</b> всі наступні поради – лише думки мешканців нашого гуртожитку. Все індивідуально, дійте на власний розсуд, а нижче можете прочитати наші рекомендації.</p>
<br>
<h2>Інформаційні поради:</h2>
<ul class="list">
    <li>Приєднайтесь до інформаційних каналів студмістечка (якщо не приєднані) і вашого гуртожитку.</li>
    <li>При поселенні вас зустрічатимуть члени СРГ та інші активні мешканці гуртожитку – це ваш зірковий час розпитати про якісь цікавинки і роботу СРГ.</li>
    <li>Чекайте на івенти від СРГ.</li>
</ul>

<h2>Особисті речі та комфорт:</h2>
<ul class="list">
    <li>Не тягніть всю кімнату з рідного міста в гуртожиток, бо місця в кімнатах замало.</li>
    <li>Прокрутіть у себе в голові свій звичайний день і прослідкуйте за тим, чим ви користуєтесь щодня.</li>
    <li>По можливості придбати матрац, подушку і ковдру, бо хто до вас ними користувався – невідомо, спокійніше мати своє (подушка і ковдра не входять до обов'язкового переліку предметів, що надаються мешканцю).</li>
    <li>Майте зручний домашній одяг. Гуртожиток не подіум – це твій дім на найближчі роки.</li>
    <li>Подбайте про свій комфорт під час великих відключень світла, бо, на жаль, у нашій країні і наш час ніхто не застрахований від цього.</li>
    <li>Дзеркало. За замовчуванням його нема в кімнаті, і мати хоча б маленьке для себе – must have. Якщо є можливість – невеличке дзеркало на стіну або шафу - топове рішення. На просторах інтернету можна знайти будь-яке, під будь-який бюджет.</li>
    <li>Прикрась кімнату, створи затишок за допомогою фото, постерів, гірлянд на батарейках тощо. Також можна прихопити ароматичні свічки, але будь обережний та не спричини пожежу.</li>
    <li>Крупи і їжу зберігайте в контейнерах, бо таргани, на жаль, існують.</li>
    <li>Органайзери для зберігання, аби тримати свої речі в порядку.</li>
</ul>

<h2>Спільне користування та взаємодія з сусідами:</h2>
<ul class="list">
    <li>Не везіть техніку і предмети спільного користування, краще при поселенні перевірити чого не вистачає і домовитись з сусідами про покупку/спільне користування.</li>
    <li>Купуючи щось в кімнату для спільного користування, краще не скидатись з мешканцем по кімнаті, а розділити витрати (хтось купує одне, хтось – інше), щоб при виселенні без проблем розділити.</li>
    <li>Знайдіть спільну мову з сусідами (не обов'язково бути кращими друзями), бо вам разом жити і ви будете контактувати найбільше одне з одним.</li>
    <li>Якщо у вас якісь алергічні реакції чи певні проблеми зі здоров'ям, розмовляйте з сусідами, домовляйтесь (якщо у вас інвалідність чи серйозні фізичні проблеми, то звертайтесь до завідувача гуртожитком, щоб вас перепоселили нижче чи у гуртожиток, де є відповідні місця).</li>
    <li>Велика миска (тазік), можна також домовитись з сусідами про спільне користування, бо багато їх теж не треба.</li>
</ul>

<h2>Необхідні предмети та техніка:</h2>
<ul class="list">
    <li>Переноски з перемикачем, бо в кімнаті недостатньо розеток для всього і якщо вмикатимете надто потужні прилади одночасно – спричините пожежу.</li>
    <li>Візьміть набір для шиття – невід'ємна річ.</li>
    <li>Запальничка/сірники, бо в гуртожитку газові плити.</li>
    <li>Хай батьки візьмуть інструменти, аби мати можливість полагодити щось у кімнаті, або, наприклад, прикрутити поличку.</li>
    <li>Молоток і викрутка – друзі мешканця гуртожитку.</li>
    <li>Прилади, які будуть не зайвими: холодильник, електрочайник, мікрохвильовка, мультиварка, роутер, фен.</li>
    <li>Аптечка – тут все зрозуміло. Якщо маєте алергію – обов’язково прихопіть ліки, адже ваш сусід може випадково принести в кімнату те, що викличе у вас алергічну реакцію.</li>
    <li>Прищіпки – також зручна штука.</li>
    <li>Май дрібну готівку для купівлі води в автоматі (2 грн за 1 літр).</li>
</ul>

<h2>Емоційна підтримка:</h2>
<ul class="list">
    <li>Не хвилюйся, якщо в перший час сумуєш за домом – період адаптації пройде і ти будеш тільки радий, що опинився тут.</li>
</ul>
