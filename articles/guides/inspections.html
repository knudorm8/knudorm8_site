<h1>Як підготуватися до перевірки санітарного стану та пожежної безпеки</h1>

<h2>Вступ</h2>
<p>
  В нашому гуртожитку регулярно проводяться перевірки санітарного стану та/або пожежної безпеки. Їх проводять як
  Студрада гуртожитку так і дирекція Студмістечка. Про усі перевірки ми стараємося сповіщати на нашому
  Telegram-каналі.
</p>
<p>
  Мешканці гуртожитку зобов'язані підтримувати чистоту відповідно до Договору на проживання та
  <a href="#general/rules-in-dorm">Правил внутрішнього розпорядку в гуртожитках</a>, тому <b>наполегливо рекомендуємо
  ознайомитися із вимогами в цих документах</b>.
</p>


<h2>Санітарний стан</h2>
<h3>В кімнаті не повинно бути:</h3>
<ul class="list">
  <li>
    Алкогольних напоїв, токсичних та/або наркотичних речовин, контейнерів для їх
    зберігання;
  </li>

  <li>
    Різких запахів, в тому числі й від паління тютюнових, електронних цигарок, засобів для нагрівання табаку;
  </li>

  <li>Сміття та брудного посуду;</li>

  <li>Домашніх тварин;</li>
</ul>

<h3>Інші зауваження:</h3>
<ul class="list">
  <li>
    Мешканцям кімнати заборонено перебувати в гуртожитку у стані сп’яніння:
    алкогольного, наркотичного або токсичного;
  </li>
  <li>
    Зверни увагу на чистоту підлоги, дверей та інших поверхонь у блоці та
    кімнаті, стан сантехніки у санвузлі;
  </li>
  <li>Речі мешканців повинні бути охайно складені;</li>
  <li>У блоці мусить бути графік чергування;</li>
</ul>

<h2>Пожежна безпека</h2>
<h3>Заборонена техніка:</h3>
<ul class="list">
  <li>Електрочайники та кип'ятильники;</li>

  <li>Електрообігрівачі (за винятком масляних);</li>

  <li>Мікрохвильові печі;</li>

  <li>Подовжувачі без запобіжника;</li>

  <li>Інші пристрої, потужніші за 1 кВт;</li>
</ul>

<p>
  Для зберігання та використання іншої (не забороненої) техніки, необхідно
  написати відповідну заяву.
</p>

<h3>Інші зауваження:</h3>

<p>
  У коридорі блоку не має бути речей, сміття та будь-чого, що перешкоджатиме
  евакуації мешканців з приміщення за необхідності;
</p>

